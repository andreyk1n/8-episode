<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №8.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>

<body>

    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                    <span></span>
                </label>
                <ul class="menu__box">
                    <li><a class="menu__item" href="./stories6.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
        <section class="main-stories-content">
            <div class="main-sidebar">
                <a href="./stories6.html" class="episode-link">ПОПЕРЕДНЄ ОПОВІДАННЯ</a>
            </div>

            <div class="stories-container">
                <div class="stories-item">
                    <div class="stories-title-container">
                        <div class="title-text-container">
                            <p id="stories1" class="stories-title">Ляльковий будинок</p>
                            <p class="annotations">Автор: Яра Гаврикова</p>
                            <p class="annotations">
                            </p>
                        </div>
                        <img src="./images/stories7.jpg" class="stories-img" alt="">
                    </div>
                    <div class="stories-text-container">
                        <p class="stories-text">
                        <p class="stories-text">Завжди вважав, що такі лялькові будиночки зустрічаються, лише в американських фільмах.</p><p class="stories-text"> Великий, метри півтори заввишки, він мав три поверхи по три кімнати на кожному. Майстерно зроблений, будиночок був сповнений безліччю реалістичних мініатюр. Вишукані дерев’яні кухонні стільці, гарнітур та маленька духова шафа з дверцятами та поличками всередині, м’якенькі килими, розмальовані вручну шпалери – з різним візерунком та різного кольору для кожної з кімнат. Під стелями висіли люстри зі справжнього скла. М’які меблі в залі виготовлені з лакованої деревини та вкриті гобеленовою тканиною, прикрашені мініатюрними подушками зі ще більш мініатюрною бахромою. Вази й вазони. Ошатні штори на вікнах. Ковані ручки на дверях. Ванна та туалет, ніби з натурального фаянсу. А ще в будиночку можна було увімкнути світло, для цього збоку було встановлено відсік для батарейок, від якого по всьому будиночку розходились вени ледь помітних дротів – надбання більш пізнього часу, аніж сам маєток. Так, маєток, адже слово «будиночок» при такому розмаху та такому оздобленні йому аж ніяк не підходило.</p><p class="stories-text"> Моя дружина дивилась на будиночок із тим же захопленням, що й наша маленька дочка. У якийсь момент я навіть подумав, що мені доведеться рознімати своїх дівчат у бійці за можливість пограти з ним.</p><p class="stories-text"> Єдиний мінус – з будиночком у комплекті не йшли ляльки. Барбі об’єктивно були завеликі, як і всі ті Братц чи, як воно там, тож це автоматично означало ще додаткову необхідність шукати та купляти «жильців» для цих розкішних кімнат. Втім, ця перспектива мене лякала не так, як можлива вартість цього дива.</p><p class="stories-text"> - Скільки просите? – спитав я, схрестивши пальці в кишені пальта та намагаючись щосили контролювати вираз свого обличчя, яке вже готово було розплистись у характерній гримасі «ТА ЗВІДКИ В НАС ТАКІ СТАТКИ?!». Мої дівчата теж уставились на продавчиню – ошатну та стриману жінку невизначеного віку, якій я міг би дати за шістдесят, але з обережністю, оскільки її манера тримати себе, її постава та рухи ніби робили її більш благородною та, якимось чином, молодішою. Жінка також цілком вписувалась в образ, який більше підійшов би американському кіно, а вже ніяк не парковому балагану в вічно задимленому Запоріжжі. Ну, на крайній випадок, Львів. Я навіть подумки кивнув сам собі у відповідь на цю думку. Так, я ще можу уявити цей ляльковий маєток та його володарку в якомусь старовинному районі Львова. Там би вони були більш доречними, аніж у моєму рідному місті.</p><p class="stories-text"> - Тисячу.</p><p class="stories-text"> - Що… Вибачте, що ви сказали? – сума виявилась у рази меншою, аніж я очікував (але в точності тією, на яку потайки розраховував), і здавалась сміховинною в порівнянні з тим дивом чийогось генія, який стояв на простому розкладному столику перед нашими очима. </p><p class="stories-text"> - Одну. Тисячу. Гривень, - дещо байдуже повторила жінка та навдивовижу граційним рухом поправила пухку в’язану шаль на плечах. Ця шаль у поєднанні з темним пальто, зібраним у тісний клубок сивим волоссям та аристократичною манерою робили жінку майже ідеальною мешканкою лялькового будиночка… Звісно, якби вона була зростом із невеличкого пупса. </p><p class="stories-text"> - О… ем…</p><p class="stories-text"> - Ми беремо! – виголосила моя дружина, може, навіть голосніше, аніж слід було (на цей крик озирнулося кілька людей, що проходили повз чи стояли неподалік). Кинувши на мене загрозливий погляд, вона вчепилась обома руками в будиночок, ніби була готова схопити його й побігти, якщо в продажу раптом відмовлять, і повторила вже значно спокійніше. – Ми беремо.</p><p class="stories-text"> - Ми беремо! – радісно підтвердила Марійка, і я тут же кмітливо поліз за гаманцем. </p><p class="stories-text"> …Зараз я вже не згадаю обличчя тієї жінки, але те, наскільки мертвотно льодяними були її руки в момент, коли вона приймала мої гроші, навіки вріжеться в мою пам’ять.</p><p class="stories-text"> </p><p class="stories-text"> </p><p class="stories-text"> Довести будиночок додому було тим ще завданням, але, зрештою, ми справились. Уже вдома мене почало трішки муляти – втім, як зі мною трапляється майже завжди після імпульсивних придбань – чи доречним був цей вчинок. У нашій квартирі три кімнати: спальня, зал та дитяча, але назвати їх достатньо просторими я б не зміг. Ця махіна мала б займати понад половину всього вільного місця в Марійчиній кімнаті, та й не тільки в цьому справа. За дуже короткий строк життя моєї принцеси, я встиг ствердитись у думці, що нічого не затримується в її світлій голівці занадто довго, й одна лише думка про те, що мені доведеться придумувати, як поратись з будиночком після того, як малій він обридне, наводила на мене розпач. Та ще й тисяча гривень. Ні, як придбання воно, зрештою, того коштувало, особливо з огляду на натхненний блиск в очах обох моїх красунь, але… чи зможу я його перепродати за ту ж суму? У кого у квартирі взагалі знайдеться місце для цілого лялькового маєтку? </p><p class="stories-text"> Окей, я загоняюсь раніше часу. Будемо розв’язувати проблеми за мірою їх надходження. А поки… А поки це – найкращий новий рік, який був у моїй родині після того, як Марійка, нарешті, одужала після того прикрого випадку. </p><p class="stories-text"> </p><p class="stories-text"> *** </p><p class="stories-text"> </p><p class="stories-text"> Це сталось приблизно на другий тиждень після того, як ми придбали ляльковий маєток. Весь попередній час Марія і Ганна не відлипали від будиночку, роблячи там перестановки та влаштовуючи «примірку» всіх ляльок та м’яких іграшок, які взагалі були у малої. Мені, навіть, здалося, що моя дружина отримує від процесу значно більше задоволення, аніж дочка, втім, яка різниця? Я щасливий, поки щасливі вони. Тим паче, що, зрештою з’ясувалось, що за розмірами до будиночку підходить тільки китайська Барбі-русалка (куплена нами декілька років тому в якомусь кіоску на морі та схожа на Барбі, так само як я на слоногемота) та Михась, але волохата дупа ведмедика не давала йому нормально сидіти на меблях, тому бідося ненавмисно крав половину задоволення від гри ним в маєтку. Отже, логічно, мої дівчата дійшли думки, що ситуацію таки треба виправляти. До того моменту новорічні свята майже повністю з’їли наш бюджет, але моя свята дружина знайшла відмінний вихід із ситуації.</p><p class="stories-text"> - Не хнюпся, сонечко, мама приїде вже завтра та з новими ляльками для нашого будиночка. Чесно-чесно, - Ганна присіла перед малою в коридорі, займаючи більшу частину простору своїм болоньєвим пальто, тож мені довелось сором’язливо стояти в сторонці, там, де коридор звертав до кухні… біля туалету. </p><p class="stories-text"> - Але чому я не можу поїхати до ба та дє з тобою? – заканючила мала, і ми з її мамою швидко переглянулись.</p><p class="stories-text"> - Ну… дід Андрій захворів, сонечко, а ти ж не хочеш заразитись від нього? </p><p class="stories-text"> Марійка задумливо затихла, і я зрозумів, що тут – мій вихід.</p><p class="stories-text"> - Якщо захворієш, то будеш лежати в ліжечку, поки мама буде без тебе гратись з будиночком та новими ляль…</p><p class="stories-text"> Я навіть не встиг вимовити «ляльками», а мала вже зробила свої висновки. Кинувшись мамі на шию, вона чмокнула її у щоку, пробурмотала щось на кшталт «повертайся швидше» й майже одразу чкурнула у свою кімнату. Мабуть, перевіряти, чи не викрали в неї той будиночок, поки вона тут із нами гаяла час. </p><p class="stories-text"> - Я передам бабі та діду твої вітання! – гукнула їй навздогін Ганна, а після, підіймаючись, похитала головою. – Ще трохи і я почну ревнувати. </p><p class="stories-text"> - Вітаю в клубі, - награно злостиво повідомив я, але майже одразу посерйознішав. – Слухай, якщо Анатоліч знов буде бузити…</p><p class="stories-text"> - Мама сказала, що він відсипається після свят, - скривилась Ганна, зробивши характерний жест пальцями біля горла. – Коли він такий, то ще нескоро на ноги встане. </p><p class="stories-text"> - Але все ж…</p><p class="stories-text"> - Але все ж буду обережною, й одразу зателефоную тобі, мій лицарю, - усміхнулась моя дружина та подарувала мені поцілунок, від якого мені ще більше не захотілось її хоч кудись відпускати. Навіть якщо б це означало шукати інших фінансів для купівлі лальок, аніж «подарунок від ба і дє».</p><p class="stories-text"> </p><p class="stories-text"> За відсутністю мами, ми трішки прогуляли комендантську годину, каюсь, але у своє виправдання скажу, що мультик був і, справді, цікавий. Про дівчинку-дракона, яка врятувала світ. Під кінець мала вже куняла, похиливши голівку на моє плече, тому я якомога обережніше переніс її в ліжечко, не вмикаючи світло, щоб випадково не розбудити малу, і боляче забивши лікоть об бісовий будиночок. Щось всередині тихо дзвякнуло, але, ніби, не розбилось, але я все вирішив перевірити. Сходив за мобільним, ввімкнув ліхтарик та став так, щоб загородити собою ліжечко. </p><p class="stories-text"> На щастя, усе було ціле. Люстрі під стелями все ще погойдувались, але залишались, на щастя, цілими. Те, що дзвякнуло, я знайшов не одразу, але все ж знайшов. Це був високий напільний вазон, розфарбований якимись чи то квітами, чи то візерунками, та розташований на першому поверсі будиночку, у прихожій, майже біля вхідних дверей. Про всяк випадок, я покрутив вазон у пальцях, оглядаючи, чи не відколовся, бува, якийсь шматочок, та навіть задумався над тим, щоб винести його на світло у велику кімнату та оглянути спокійно вже там, а повернути завтра, щоб не…</p><p class="stories-text"> Тук-тук-тук.</p><p class="stories-text"> Спочатку я подумав, що мені почулось. </p><p class="stories-text"> Тук-тук-тук.</p><p class="stories-text"> Потім – що це десь у сусідів, оскільки звук був легкий та глухий. Не віддалений, а наче… стишений. Як, ніби, хтось прикрутив гучність на телевізорі.</p><p class="stories-text"> Тук-тук-тук.</p><p class="stories-text"> Спантеличений, я озирнувся на ліжечко, але Марійка спала, вчепившись обома руками в Михася, з яким вона й заснула перед телевізором. Не могло так бути, щоб вона постукала і встигла непомітно повернутись у позу, в якій я її залишав, коли заносив. Та й нащо це їй?</p><p class="stories-text"> Тук-тук-тук.</p><p class="stories-text"> Я поглянув у вікно, спрямувавши туди ліхтар та майже сподіваючись побачити там… ну, не гілку – на нашому поверсі нічого не росте, але, можливо, якогось довбанутого птаха, який, прилетів на вогник мого ліхтаря чи ще щось таке. Звісно, там нікого не було, але коли я повертав голову, то опинився вухом як раз до джерела звуку. </p><p class="stories-text"> …Звуку, який доносився з будиночка. </p><p class="stories-text"> Тук-тук-тук.</p><p class="stories-text"> Це були вхідні двері. Можу поклястись, що бачив, як зрушилась ручка й щось, ніби, промайнуло в проміжку між дверми та підлогою. Там, де у звичайному світі були б ноги того, хто стукав.</p><p class="stories-text"> Я застиг, не в силах повірити в те, що відбувається. Та ні, не може бути, щоб хтось або щось стукало в двері лялькового будиночку, чи не так? Знову озирнувшись на малу, я випростався та освітив ліхтариком простір за будиночком. Потім, навіть, обійшов його колом декілька разів, приглядаючись і намагаючись придумати хоч якийсь варіант, який міг би це пояснити. Може протяг? Якщо в маєтку є вікна та двері, то чому б не бути протягу? І що, що в нього фактично немає стіни, це ж нічого… Окей, ладно, це не дуже логічний варіант. А що тоді? Комаха? Миша? Мені здалося? Може, це я сам якось…</p><p class="stories-text"> Але додумати я не встиг. У той момент, коли я знову схилився, щоб зазирнути в простір першого поверху, моїх вух торкнувся все той самий звук, але тепер більш гучний та, мабуть, злий.</p><p class="stories-text"> ТУК-ТУК-ТУК.</p><p class="stories-text"> - Та якого біса, - пошепки вилаявся я, додавши майже беззвучно ще декілька слів, які краще не вживати при дітях. А потім штовхнув пальцем двері, одночасно підсвічуючи отвір ліхтариком. Звісно, там нікого не було.</p><p class="stories-text"> - ЩО ТИ НАКОЇВ?! </p><p class="stories-text"> Марійка заголосила так не очікувано та так гучно, що я підстрибнув на місці та ледь не зіштовхнув будиночок з його підставки.</p><p class="stories-text"> - О боже, сонечко, ти мене налякала!</p><p class="stories-text"> Я був повністю впевнений, що вона спала ще хвилину назад, міцно та безпробудно. Але зараз моя дитина сиділа в дальньому куті ліжка, скрючившись у позу ембріона та притискаючи до себе Михася так, ніби він її щит. Її маленькі очі розширились так, що мені стало по-справжньому страшно, подих перехопило, у груди, ніби, вдарили молотом. </p><p class="stories-text"> - Любонька, що сталося? Чому ти така? Не лякайся, тато тут…</p><p class="stories-text"> Я спробував наблизитись до неї, але моя мала раптово сіпнулась геть, загрібаючи ніжками та починаючи верещати, як навіжена. Однак до того моменту, коли я все ж сів поруч і доторкнувся до неї, намагаючись заспокоїти, її крики перетекли в жалісливе скиглення. Ніколи не чув від неї таких звуків… Наче маленька тваринка, яка потрапила в капкан і розуміє, що вже звідти не вибереться. Це порівняння проштрикнуло моє серце розпеченою голкою, і я не зміг нічого з собою вдіяти – просто силою підтяг її до себе, притискаючи до грудей і ховаючи в своєму плечі її маленьке обличчя.</p><p class="stories-text"> - Ну, ну, маленька, шшшш, тато з тобою, шшшш. Тобі, мабуть, наснилось щось жахливе? Все добре, тато тут…</p><p class="stories-text"> Я приговорював це декілька разів, майже не змінюючи слів, аж поки не зрозумів, що і вона щось говорить – скиглить – щось таке, що складно було розтлумачити. Але я все ж зміг.</p><p class="stories-text"> - Ти впустив його… - повторювало моє серденько. – Ти впустив його… Ти впустив його… Ти впустив…</p><p class="stories-text"> - Кого, сонечко? Кого я впустив? – я обережно відсунув її обличчя, щоб заглянути в нього, але її очі одразу ковзнули повз мої, зафіксувавши погляд на чомусь за моєю спиною. </p><p class="stories-text"> …На проклятому ляльковому будиночку!</p><p class="stories-text"> - Нумо, тато його прибере, добре? Сонечко, ти чуєш мене? Подивись на тата, подивись, ну?</p><p class="stories-text"> Вона зреагувала не одразу, але коли ми все ж зустрілись поглядами, щось всередині мене обірвалось і впало в безмежну темряву.</p><p class="stories-text"> - Пізно, - прошепотіла вона змертвілими губами, і перш, ніж я встиг перепитати, роздався цей звук… </p><p class="stories-text"> ТУК-ТУК-ТУК. ТУК-ТУК-ТУК. ТУК-ТУК-ТУК. ТУК-ТУК-ТУК. ТУК-ТУК-ТУК! </p><p class="stories-text"> …Але на цей раз він долинав з дверей нашої квартири. Дверей та дверцят – міжкімнатних, під’їзних, балконних, шафок та кабінетів.</p><p class="stories-text"> ТУК-ТУК-ТУК. ТУК-ТУК-ТУК. ТУК-ТУК-ТУК. ТУК-ТУК-ТУК. ТУК-ТУК-ТУК! </p><p class="stories-text"> </p>
                        </p>
                    </div>
                </div>

            </div>
        </section>

        <footer>
            <div class="footer-container">
                <p class="annotations">Все захищено авторськими правами - Журнал "Аполог"</p>
            </div>
        </footer>

        <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>

</html>