<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №8.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>
<body>
    
    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories2.html">НАСТУПНЕ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
    <section class="main-stories-content">
        <div class="main-sidebar">
            <a href="./stories2.html" class="episode-link">НАСТУПНЕ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Танець бджоли</p>
                        <p class="annotations">Автор: Павло Велешко</p>
                        <p class="annotations">
                        </p>
                    </div>
                    <img src="./images/stories1.jpg" class="stories-img" alt="">
                </div>
                <div class="stories-text-container">
                    <p class="stories-text">
                        <p class="stories-text">Ігор вже хвилину дивився на відривний календар, що висів у нього в кухні. Не те щоб Ігор був поціновувачем календарів, просто є певні абсурдні традиції, котрих ми дотримуємось, хоча і щиро розуміємо їхню абсурдність. Мати Ігоря вчителька фізики Тетяна Миколаївна, котра за місяць до нового року купувала відривні календарі, де була інформація про православні свята й на звороті була корисна інформація про схід Сонця і те, що рак можна лікувати за допомогою баклажанів. Людина науки купувала ці календарі просто, щоб посміятися з цих порад. Ігор після її смерти продовжив традицію купувати відривних календарів більше, ніж треба, бо один відривний календар, то на один більше, ніж треба.</p><p class="stories-text"> На годиннику було 23:57, а в Ігорю були літра німецького пілснера і пів пляшки Закарпатського коньяку. Взагалі Ігор пив заради самого процесу. Він не любив міцних напоїв — навіть, якщо то було восьмиградусне пиво. Пив просто, щоб цікавіше було заліпнути на якомусь серіалі. Цього разу це був шостий сезон «Офісу». Та бувають такі дні, коли просто хочеться випити, бо... Та пішла вона нахрін! Ніякого «бо» немає. Просто захотілось випити, а не через цю суку, з котрою завтра буде рівно рік як розсталися.</p><p class="stories-text"> Ненавиджу 21 серпня. </p><p class="stories-text"> Опівночі Ігор потягнув листочок календаря, щоб вирвати й, дивлячись на 22 серпня, навіть у своєму стані зрозумів, що випадково відірвав зайвий листок.</p><p class="stories-text"> - Хуй з ним, - сказав він вголос, - нічого не трапиться.</p><p class="stories-text"> І він пішов дивитися «Офіс» і допивати коньяк. Прокинувся Ігор на диво рано і на диво тверезим. О 7:37 він зрозумів, що має сходити в туалет, а коли повернувся, то побачив, що лишилось ще грам 50 «Закарпатського», які він, щоб поліпшити стан випив одразу та одразу прокинувся повністю. </p><p class="stories-text"> Ігор взяв телефон до рук і побачив, що вай-фай не працює.</p><p class="stories-text"> - Йобаний Київстар, - прорекламував він. Мабуть, знову щось з роутером. Він подивився чи ловить мобільний інтернет і одразу повторив - йобаний Київстар.</p><p class="stories-text"> Він зрозумів, що не хоче спати більше, а вдома робити нічого без інтернету, тому можна пройтися до магазину, щоб купити мінералки. Вже через 5 хвилин він стояв на вулиці та з кожною миттю все більше блід на очах. </p><p class="stories-text"> Річ у тім, що в Ігоря був один з найкращих дворів Рівного. По-перше, сучасний спортивний майданчик; по-друге, всі решітки каналізаційні не було забиті та після зливи не було жодних проблем; по-третє, доглянуті клумби. Сьогодні ж все виглядало зовсім інакше. На спортивному майданчику біля футбольних воріт лежало тіло хлопчика. Можна було б подумати, що він заснув, якби за сім метрів від нього так само не лежало тіло якогось чоловіка. Біля клумби на животі спочивало тіло його сусідки Ельвіри Степанівни, а всіх, хто покоївся на лавочках біля його під’їзду він навіть не встиг розгледіти, бо йому почала набридати бджола. Ігор відмахнувся декілька разів від неї, поки не помітив, що на нього летить з десяток таких же агресивних бджіл. </p><p class="stories-text"> - Йоб вашу, - вигукнув він і забіг до під’їзду.</p><p class="stories-text"> В цю ж мить відчинились двері на першому поверсі, а його сусід Максим гукнув:</p><p class="stories-text"> - Ти не запустив бджолу?</p><p class="stories-text"> - Ні. Здається.</p><p class="stories-text"> - То, блядь, подивись.</p><p class="stories-text"> Ігор хотів щось відповісти, але оглянуся. Бджіл не помітив.</p><p class="stories-text"> - Тут тільки я.</p><p class="stories-text"> - Тоді заходь.</p><p class="stories-text"> Коли сусід зачинив двері, то перше, що Ігор спитав:</p><p class="stories-text"> - Що це взагалі за срань відбувається?</p><p class="stories-text"> - Ти шо, малий, прикалуєшся? - сусід був його старше на років п’ять і згідно з кодексом двору це дозволяло йому звертатися до нього «малий».</p><p class="stories-text"> - В смислі? Вчора 20 серпня ще все нормально було.</p><p class="stories-text"> - Ти шо йобнувся? Вчора було 21 серпня.</p><p class="stories-text"> Ігор подивився на екран мобілки. 22 серпня. Якого? </p><p class="stories-text"> - Я пам’ятаю, що двадцятого серпня я випив пива. Ну і коньяк, але я не міг проспати день.</p><p class="stories-text"> - Ну тобі повезло, малий, бо ти всьо пропустив. І сразу будеш до всього готовий. Да, на перший взгляд воно канєшно виглядає жутко. Всі ці трупи у дворі, но і враг не самий страшний.</p><p class="stories-text"> - Ти щось кричав про бджіл. Хочеш сказати, що це все вони наробили?</p><p class="stories-text"> - Імєнно. Вони просто вчора спятили та почали кусать людей. Один укус і через мінуту людина падає мертва.</p><p class="stories-text"> - Але ж люди не мають от так вмирати від укусу бджоли.</p><p class="stories-text"> - Не мають, але ж вмирають.</p><p class="stories-text"> - І це по всьому Рівному?</p><p class="stories-text"> - Хуже.</p><p class="stories-text"> - Україні?</p><p class="stories-text"> - Хуже.</p><p class="stories-text"> - Звідки ти знаєш?</p><p class="stories-text"> - Бо сначала в інтернеті було куча сообщеній про атаку бджіл, а потім связь пропала нахрін.</p><p class="stories-text"> - І це ти назвав не самим страшним ворогом?</p><p class="stories-text"> - Да! Бджоли живуть максимум два місяці. Шо-шо, а до зими ті, хто вижив протянуть зможуть. Главне, шоб бджола тебе не вкусила. Зробить такий костюм, шоб сбігать в мазагин за продуктами, ми сможемо. Так шо не бзди. Всьо пучком буде, - резюмував весело Максим. Потім замовк і вже геть не весело додав, - або, блядь, не буде. Дивись.</p><p class="stories-text"> Ігор вже встиг й сам побачити. Біля вікна Максима літала та сама Ельвіра Степанівна. Літала вона за допомогою величезних крил, що нагадували бджолині. При цьому літала якось дивно.</p><p class="stories-text"> - Що вона робить?</p><p class="stories-text"> - Танцює. І щас буде ще одна хрінова новость. Танцем бджола показує шлях іншим.</p><p class="stories-text"> - Який шлях?</p><p class="stories-text"> - Не який, а до кого, - і хоча Максим не сказав до кого саме, але Ігор зрозумів і сам, - ти там ващє пропив мозгі, бо елємєнтарного не знаєш?</p><p class="stories-text"> - Та я фігню випив. Мені навіть голова не болить і пам’ятаю серію останню, яку бачив. Ну майже пам’ятаю. З мінусів тільки те, що я вирвав одразу два дні календаря.</p><p class="stories-text"> - Шо ти, блядь, зробив? - крикнув Максим.</p><p class="stories-text"> - Вирвав два дні...</p><p class="stories-text"> В цей момент Ельвіра Степанівна влетіла у вікно. Воно витримало, а Ельвіра Степанівна кудись зникла. Проте з’явилось сім інших «бджіл».</p><p class="stories-text"> - Ти сохранив ті вирвані листки?</p><p class="stories-text"> - Ну мають бути в смітнику.</p><p class="stories-text"> - Ти маєш вклеїти назад 21 серпня.</p><p class="stories-text"> - Це якийсь забобон?</p><p class="stories-text"> - Я не знаю, но ти же не міг проспать цілий день?</p><p class="stories-text"> - Не міг.</p><p class="stories-text"> - І як тоді послєдствія того дня, шо ти проспав?</p><p class="stories-text"> - Гівняні. </p><p class="stories-text"> - Того бігом домой, а я попробую не вмерти поки ти будеш вертать день.</p><p class="stories-text"> Одна з «бджіл» вдарилася у вікно. Воно знову витримало.</p><p class="stories-text"> - Біжи, блядь.</p><p class="stories-text"> І Ігор побіг. Вже, зачиняючи, двері сусіда він почув удар і звук падіння горшка, котрий стояв на підвіконні Максима. Вікно не витримало.</p><p class="stories-text"> Вже через дві хвилини Ігор дивився на календар з пом’ятим листочком з датою 21 серпня, котрий він вклеїв за допомогою «Моменту». </p><p class="stories-text"> - І що далі? - спитав він в себе, бо нічого не змінилось. Єдине, що він більше не чув лайки Максима. Схоже, що він більше не мав сил опиратися. Ігор подивився на телефон — 22 серпня, - блядь! Точно! Треба заснути!</p><p class="stories-text"> Та тільки спати він не хотів, а алкоголю в нього більше не було. Перевіряти чи є алкоголь у Максима було лячно та і він не знав чи він точно в нього є. Проте Ігор знав в кого є точно. Петрівна — бабця, котра поверхом вище варила самогонку. З плюсів ще було те, що бабця не дочувала і тому не зачиняла двері, щоб місцеві ханиги могли зайти до неї купити випити. З мінусів було те, що бабця не боялась місцевих ханиг, бо важила більше центнера. Якщо Петрівна стала «бджолою», то Ігорю буде далеко не просто взяти те, що йому треба. А зі зброї в нього був тільки молоток для відбивних, але хіба в нього були варіанти?</p><p class="stories-text"> Ігор тихо відчинив двері квартири Петрівни та тихо почалапав на кухню. Спокійно, спокійно, друже, просто візьми те, що тобі треба і вали звідси. Півлітрова пляшка з-під «Коли» стояла на столі. Колір рідини вказував, що там точно не «Кола». Ігор відкрутив і понюхав — слава богу, і не вода. Він розвернувся і побачив у коридорі Петрівну, яка не летіла, бо не могла влізти в цей коридор, а просто повзла на Ігоря. Він не придумав нічого краще, ніж жбурнути у стару молоток. Стара навіть не помітила цього. </p><p class="stories-text"> - Пиздець! - після цих слів він помітив на холодильнику літрову банку з рідиною того ж характерного кольору і не придумав нічого кращого, ніж кинути цю банку в бабку. Банка розбилась і вся кухня характерно запахла. Якщо самогонка хороша, то вона має горіти. Ігор взяв сірники на холодильнику, підпалив один. Срані дешеві сірники! Петрівна встала біля нього. Ще один. Загорівся! І Ігор кинув цей сірник в бабцю та одразу побіг, щоб не чути крики Петрівни.</p><p class="stories-text"> Вдома він помітив, що обпалив собі половину руки, але це найменша проблема на сьогодні. Він не придумав нічого краще й одним махом випив пляшку самогонки. </p><p class="stories-text"> - І що далі? - подумав він.</p><p class="stories-text"> Далі він прокинувся на столі на кухні. Якби хріново йому не було, але він поглянув на телефон.</p><p class="stories-text"> - Люблю тебе, «Київстар»!</p><p class="stories-text"> Ігор якось вийшов на вулицю, бо мінералку зараз треба було точно купити. На лавочці сиділи пенсіонерки, а біля клумби поралась Ельвіра Петрівна. </p><p class="stories-text"> - Добрий ранок.</p><p class="stories-text"> - Доброго здоров’ячка, — традиційно відповіла вона.</p><p class="stories-text"> Обожнюю 21 серпня.</p><p class="stories-text"> - Ай, блядь, - Ігор відчув, що його щось вкусило. І останнє, що він встиг побачити як на майданчику падають син і батько, котрі грали у футбол. </p><p class="stories-text"> </p>
                    </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>
</html>